Size bilimsel motivasyon konusunda tarihten bir örnek vermek
istiyorum. Lavoisier, kimya biliminde bir kilometre taşıdır. Ancak
haksız olarak 1789 Fransız burjuva devrimi sırasında suçlanmış ve
giyotin ile kafasının kesilmesine karar verilmiştir. Bu cezayı çaresiz
kabullenen Lavoisier yakın bir dostuna bir gün sonra kafasının

kesileceğini, ancak kafanın kesilmesinden sonra daha ne kadar
yaşayabileceğini merak ettiğini söyler. Kafası kesilir kesilmez iki
defa gözünü kırpacağını, dostundan kesik kafasına dikkat ederek
gözlerini kırpıp kırpmadığını gözlemesini ister. Arkadaşına göre
gözünü kırpmıştır. Ama tabii rivayet muhteliftir. Burada önemli
olan bir bilim insanının ölüme giderken bile bilimsel merakını
sürdürüyor olmasıdır. Ayrıca belirlenecek olan bilgiden kendisinin
haberdar olmayacağının da bilincindedir. Ama onun için önemli
olan insanlığa kazandırılacak bir bilginin ortaya çıkmasıdır.